---
title: Fotografiateljé
date: 2023-01-29T15:12:32.349Z
year: "2009"
summary: Under 2009 fyllde den gamla fotografiateljén i Köpmanholmen 80 år. För
  att fira det bjöd jag in Holmenborna under fyra dagar i juli till en
  friluftsateljé i trädgården. En stol, en innerdörr och trädgårdens grönska
  utgjorde ateljé, som en replik av dåtida fotografiateljéers målade fondväggar
  av grönska och balustrader samt en obligatorisk stol framför. Inbjudan
  resulterade i 53 fotografier som visades på restaurang Kajen.
feature-image: /static/img/uteatelje_stor.jpg
tags:
  - projects
---
För 80 år sedan öppnade Bertil 
Westin (1896–1979) sin fotografiateljé 
i Köpmanholmen. Han var en flitig fotograf, verksam mellan åren 1920–1943 
och flera tusen av hans glasplåtar finns bevarade både i länsmuseet 
Örnsköldsvik och i hembygdsmuseet Köpmanholmen. 1929 byggdes huset där Westins dagsljusateljé fanns (och fortfarande finns kvar) på övervåningen.
 Dit kunde Köpmanholmsborna komma och bli fotograferade. Ofta användes en fondvägg bakom personen som skulle fotograferas. Motivet på fondväggen 
var vanligtvis ett disigt landskap av träd och blommor med en balustrad i förgrunden. 
Framför fondväggen placerades en stol i vilken man kunde sitta eller
 stå snett bakom med ena handen på ryggstödet. Den stilen återknyter jag till i 
mitt fotoprojekt ”Fotografi-ateljé
 Köpmanholmen”. En innerdörr är monterad ute i trädgården, och markerar 
en annorlunda fondvägg. I stället för ett målat landskap får trädgårdens 
grönska fylla bakgrunden. Framför dörren kan besökaren välja att antingen sätta sig i på stolen eller ställa sig snett bakom den.
 Fotografierna ställs sedan ut på Kajen i Köpmanholmen under augusti månad. 

[• pdf om projektet "Fotografiateljé 80 år"](/static/projects/foto/info_proj.pdf)
• pdf artikel i ÖA